Title: Raj i ruina po La Ruina i Raj
Tags: gastro, rant, recenzja
Summary: O znanej historii nieznanego lokalu oraz wyższości kanapek

Nie miałem nigdy okazji być w La ruina i raj. Było to lekkie foux pas społeczne, ale do czasu. Nawet do mnie dotarły bowiem historie pochodzące z tego podobno opuszczonego przez prawo pracy przybytku. Z czasem właściciele spierdolili do Kopenhagi, otworzyli restaurację, a z popiołu ich restauracji powstał Phoenix zwany Gotuyamy, a z czasem także Mei Pen Raj. 

Ten segment  niestety także mnie ominął. Niestety, ponieważ w tym samym czasie nie ominął mnie kolejny, kopenhaski akt. Doomscrolling, I guess. Tego wszystkiego dowiedziałem się więc, gdy usiadłem przy stoliku Mei Pen Raj i zacząłem czytać menu. Z początku wystraszyłem się, że to nowa La ruina, w negatywnym tego słowa znaczeniu. Z czasem zacząłem czytać historię lokalu i chyba jednak jest to nowa, lepsza La ruina. W związku z tym zamówiłem. Wietnam z żółtkiem i kanapkę z kurczakiem. Oryginalnie chciałem wziąć wersję wege, ale będąc szczerym nie pasowała mi wege wersja. Nie będąc silnym wegetarianinem uznałem, że najlepsza będzie wersja z coś. Co jednak bardzo cieszy, Pani poinformowała, że wersja, którą zamawiam jest mięsna. Very nice.

Po chwili przyszła kanapka podana w plastikowym koszyku. Leży ona właśnie przede mną.

W tym miejscu muszę zaznaczyć moją prawie seksualną relację z ideą kanapki. Z zajęć z psychologii rozwojowej pamiętam przede wszystkim hasło regresja w służbie ego - jest to proces powrotu na chwilę do naszych barbarzyńskich korzeni (stąd regresja) celem odpoczynku dla naszych wewnętrznych inhibicji (stąd w służbie ego). Ponieważ ego słusznie nie zgodzi się na zbyt barbarzyńskie czyny, ekspresją bestialstwa staje się ujebanie ociekającym z soków jedzeniem, czy maniakalny śmiech z żartów o kupie. 

Jestem pewien, że każdy czytelnik miał okazję zjeść dobrego, przemaczającego ubranie tłuszczem burgera. Głównie dlatego, że jedynym czytelnikiem tego bloga jest moja mama, a sam byłem świadkiem tego doświadczenia w jej przypadku (przepraszam za to “ujebanie”, mamo). Wierzę, że kanapki (a w tym burgery) są idealnym kompromisem id oraz ego. Przedstawiam to zagadnienie w poniższej tabeli.

| Dobre dla id | Dobre dla ego  |
| --- | --- |
| “mokra” zawartość  | Pieczywo zapewnia stosunkowo czyste ręce  |
| Rozpada się podczas jedzenia  | Dobrze zrobiona i tak daje się utrzymać |
| Niezliczone kombinacje składników  | Forma nie wiąże się z normami kulturowymi jedzenia |
| Pozwala na duże bestialstwo | Podawana z serwetkami |
| Główne składniki zapewniają ogrom smaku | Do wypełnienia używa się warzyw obniżających intensywność kaloryczną posiłku. |

Można więc domyślić się, że zamówienie kanapki było pewnym aktem wywołania do pojedynku z mojej strony. Tak samo z resztą z kawą. Na szczęście, pojedynek ten zwyciężyła obsługa.

Kurczak podany był w słodko-kwaśnym sosie. Wraz z marynowanymi warzywami, marchewką i innymi sosami znalazł się w dwóch połówkach miękkiej bagietki. Całość poruszona nerkowcami i kolendrą. Wszystko to, mimo różnicy kilkudziesięciu stopni szerokości geograficznej, dawało wrażenie niewiarygodnej autentyczności. Raj indeed.

Podkreślić trzeba doskonały dobór pieczywa. Jest ono underdogiem każdej kanapki, a łatwo ignorując jego rolę zniszczyć całą potrawę. Z jednej strony skończyć można z nieprzyjemną przemoczoną fuzją Bao z europejskim pieczywem. Z drugiej możemy narazić karmionego na, o zgrozo, poranione podniebienie. Oczywiście jest to pewne spektrum i różne rodzaje pieczywa będą miały różną twardość. W tym przypadku nie można jednak nic zarzucić autorom. Bułka była bardziej po miękkiej stronie, ale warzywa dzielnie kompensowały utraconą chrupkość.

Zamiast kurczaka można poprosić o wersję z jeszcze-nie-kurczakiem, czyli jajkiem. Po tak pozytywnym doświadczeniu kanapkowym kusi mnie to jednak, aczkolwiek czuję się przestraszony ideą jajka w sosie. Nieco martwię się także o samą organizację Gotuyemy, gdyż nie byłem w stanie znaleźć informacji o ich sposobie traktowania pracowników. Niestety, do odważnych świat należy, więc będę chyba musiał stawić czoła obu myślom.

PS: kawa całkiem fajna, ale jednak dla mnie za słodka. Lepsza jako deser, niż napój, co także wypomniała mi kelnerka. Polak mądry po szkodzie.